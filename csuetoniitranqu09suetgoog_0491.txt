448 P. TERENTH vrrA.

exprimeret in scriptis ‚ egressus Urbem est , neque am-
plius rediit. De morte ejus Volcatius tradit:

Sed ut Afer sex populo edidit comoedias,
Iter hinc in Asiam fecit. Navim quum semel
Conscendit, visus nunquam est. Sic vita vacat.

V. Q. Cosconius redeuntem e Graecia perisse in mari
dicit cum centum et octo fabulis, conversis e Menandro.
Ceteri, mortuum esse in Arcadia: Stymphalo , sive Leu-
cadia , tradunt, Cn. Cornelio Dolabella , Marco Fulvio
· Nobiliore , Consulibus ‚ morbo implicitum acri, dolore ac
taedio amissarum sarcinarum, quas in navi praemiserat,
'ac simul fabularum, quas novas fecerat. Fuisse dicitur
mediocri statura, gracili corpore ‚ colore fusco. Reliquit
filiam , quae post equiti Romano nupsit: item hortulos
viginti jugerum in via Appia ad Martis villam. Quo magis
miror , Porcium scribere ,

............... nihil Publius
Scipio profuit, nihil ei Laelius, nihil Furius:
Tres per idem tempus qui agitabant nobiles facillume,
Eorum ille opera ne domum quidem habuit conducticiam,
Saltem ut esset, quo referret obitum domini servulus.

Hunc Afranius quidem omnibus Comicis praefert , scribens
in Compitalibus:

Terentio non similem dices quempiam.

Volcatius autem non solum Naevio et Plauto et caecilio,
sed Licinio quoque et Attilio postponit. Cicero in Limone
hactenus laudat:

Tu quoque, qui solus lecto sermone, Terenti,
Conversum expressumque Latina voce Menandrum
ln medio populi sedatis vocibus effers,

Quicquid come loquens, atque omnia dulcia dicens.

 

